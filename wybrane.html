<!DOCTYPE html>
<html>
  <head>
    <meta http-equiv="content-type" content="text/html; charset=utf-8">
    <title>Wybrane dziela</title>
    <link rel="stylesheet" href="style.css" />
    <link rel="stylesheet" href="style2.css"/>
  </head>
  <body>
    <h1>Leopold Staff</h1>
    <div>
      <h2>Kowal</h2>
      <p>
        Całą bezkształtną masę kruszców drogocennych, <br>
        Które zaległy piersi mej głąb nieodgadłą,    <br>              
        Jak wulkan z swych otchłani wyrzucam bezdennych <br>                
        I ciskam ją na twarde, stalowe kowadło.<br>

        Grzmotem młota w nią walę w radosnej otusze,<br>                  
        Bo wykonać mi trzeba dzieło wielkie, pilne,   <br>              
        Bo z tych kruszców dla siebie serce wykuć muszę,<br>
        Serce hartowne, mężne, serce dumne, silne.<br>

        Lecz gdy ulegniesz, serce, pod młota żelazem,<br>
        Gdy pękniesz, przeciw ciosom stali nieodporne:<br>                 
        W pył cię rozbiją pięści mej gromy potworne! <br>                 

        Bo lepiej giń, zmiażdżone cyklopowym razem,   <br>              
        Niżbyś żyć miało własną słabością przeklęte,  <br>                
        Rysą chorej niemocy skażone, pęknięte.
      </p>
      <hr width=40% align=left>
      <h2>Zabite drzewo</h2>
      <p>
        Z ciemnych mojego lasu drzew jedno najcichsze  <br>                
        Ukochałem, najbardziej smutne i najwiotsze:      <br>           
        Brzozę, co nie szumiała w najszaleńszym wichrze, <br>                
        Zawsze niema, choć wiatru wiew się o nią otrze. <br>               

        Wszystkich innych drzew znałem najlżejsze <br>                
        Tylko to jedno tajni swej mi nie otwarło...   <br>              
        Próżno je ma tęsknota wśród bladej zadumy <br>                 
        Oplata, by w nim duszę ożywić zamarłą.<br>

        Nie wiał wicher, któremu obudzić je dano...   <br>              
        I gniew wstał we mnie... Dłońmi chwyciłem włos brzozy  <br>               
        I targnąłem, by wydrzeć choć skargę, jęk grozy... <br>                 

        Milczała... Mocą dziką, szaleństwem wezbraną,<br>                 
        Połamałem ją... - Leży zabita mą dłonią...   <br>
        Nie wyszumiała tajni swej... A wichry gonią...
      </p>
      <hr width=40% align=left>
      <h2>Modlitwa</h2>
      <p> 

        Chroń, Panie, wątłą mojej duszy zieleń <br>
        Od podeptania i martwych spopieleń,    <br>             
        Abym wśród życia Ostatniej Wieczerzy   <br>               
        Czuł jej aromat balsamiczny, świeży. <br>

        I niech, rozpięty na krzyżu konania,  <br>                
        Nie widzę słońca, co w pomrok się skłania, <br>                
        Lecz niech mi wiara, Matka Boleściwa,  <br>                
        Wskaże dal, gdzie się świt nowy odkrywa.
      </p> 
      <hr width=40% align=left>
      <h2>Bogowie zmarli</h2>
      <p>     
        Moc zbudziła w nim butę i dumny gniew wraży,  <br>               
        Iż nie ścierpiał nad sobą dłoni bóstw ciemięskiej. <br>                 
        Wchodzi w świątynię, w sile swej potęgi męskiej, <br>                 
        By tych, co nad nim władną, postrącać z ołtarzy.<br>

        Czul swą wielkość i wiedział, że sam sobie starczy <br>                 
        Być bogiem światowładnym, bo moc w duszy chował. <br>                 
        I posągi potrzaskał, obalił na pował -           <br>       
        Nie padł grom z twarzy bóstwa skamieniałej, starczej.<br>

        Bogi zmarły... Powraca ku drzwiom świętokradca <br>                 
        I lęk go zdjął, że kiedy otworzy wierzeje, <br>                 
        Ujrzy świat przerażony... bo tam skonał Władca! <br>

        Przestwór w rozpacznym szale zgrozy skamienieje!...<br>                 
        Rozchyla drzwi... otwiera oczy trwogą mętne...  <br>               
        Patrzy: Wszystko, jak było... zimne... obojętne...   
      </p>    
    </div> 
    <h3><a href="http://literat.ug.edu.pl/~literat/staff/index.htm" target="_blank" id="sauce">Źródło</a></h3>     
  </body>
</html>

<!DOCTYPE HTML PUBLIC "-//W3C//DTD HTML 4.01 Transitional//EN">
<html>
  <head>
  <meta http-equiv="content-type" content="text/html; charset=utf-8">
  <title>Życiorys</title>
  <link rel="stylesheet" href="style3.css" />
  </head>
  <body background="zdjecia/tlo2.jpg">
        <p>Leopold Staff urodził się 14 listopada 1878 we Lwowie. W latach 1897-1901 studiował na Uniwersytecie Lwowskim prawo, następnie filozofię i romanistykę. Podróżował do Włoch i Francji. </p>
        <p>Lata wojny (1915-18) spędził w Charkowie. Od 1918 mieszkał w Warszawie; 1920-21 był współredaktorem m. in. z W. Berentem, miesięcznika "Nowy Przegląd Literatury i Sztuki". Od 1933 roku był członkiem Polskiej Akademii Literatury.</p>
        <p>Okres okupacji, podczas której brał udział w tajnym nauczaniu, a następnie lata 1949-57 spędził w Warszawie (w czasie tułaczki popowstaniowej przebywał do 1949 w Pławowicach i Krakowie). Dwukrotny laureat państwowej
        nagrody literackiej (1927 i 1951). Doktor honoris causa UW (1939) i UJ (1949), 1948 uczczony został jubileuszem 50-lecia twórczości. Zmarł 31 maja 1957 w Skarżysku-Kamiennej. Pochowany został na warszawskich Powązkach. </p>
        <p>Staff był jednym z najwybitniejszych przedstawicieli dwudziestowiecznego klasycyzmu. Tworzył na przestrzeni półwiecza w trzech okresach literackich - Młodej Polsce, dwudziestoleciu międzywojennym i w latach powojennych,
        zachowując indywidualny styl. Wydał kilkanaście tomów wierszy, uprawiał dramatopisarstwo i eseistykę literacką. Był też wybitnym tłumaczem poezji, prozy i tekstów filozoficznych. </p>
  </body>
</html>
